A koprulu szektor idővonala

Kb. i. sz. 1500 – Egy csoport szakadárt száműznek a protossok szülővilágáról, az Aiurról, mert nem hajlandóak csatlakozni a Khalához, ehhez az egész fajukat egyetlen közös tudatba tömörítő telepatikus hálózathoz. A sötét templomosoknak nevezett szakadárok levágták a koponyájukból sarjadó idegvégződést, hogy örökre megszakítsák a kapcsolatot a Khalával.
2231 – A Föld kormánya négy világhajót – az Argót, a Sarengót, a Reagent és a Nagglfart – indít útnak, hogy kolonizálja a közeli naprendszerekben feltérképezett, barátságos klímájú bolygókat. Utasok tízezreit helyezik sztázisba az egy esztendőre tervezett utazás idejére.
2232 – A világhajók összekapcsolt navigációs rendszere meghibásodik, a hajók vakon, irányítás nélkül sodródnak a világűrben.
2259 – A térgörbítő hajtóművek végül tönkremennek, és a hajók a világegyetem egy eddig ismeretlen régiójában kényszerleszállást hajtanak végre három planétán – az Umoján, a Tarsonison, és a Mórián.
2323 – A Tarsonison megalakul a Terrán Konföderáció.
2475 – A Moria mamutcégei fuzionálnak, és létrehozzák a Kel-Moriai Kombinátot, hogy az szálljon szembe a Konföderáció agresszív terjeszkedésével.
2485 – A Konföderáció és a Kel-Moriai Kombinát közti feszültség nyílt háborúba torkollik, ami később Céhháborúk néven vonul be a történelembe.
2489 - A céhháborúk a Konföderáció győzelmével végződnek. 
2489 - Az umojai kolóniák Umojai Protekturátus néven katonai koalícióra lépnek, hogy továbbra is független maradhassanak a zsarnoki Konföderációtól.
2489 – Miután Angus Mengsk szenátor politikai nézetkülönbségek miatt leköszön posztjáról, és hátat fordít a Konföderációt vezető csoportoknak, őt és családját brutálisan meggyilkolják. Egyetlen életben maradt gyermeke, Arcturus lázadást szít a Konföderáció ellen szülővilágán, a Korhal IV-en.
2491 – A Konföderáció atombombákkal tizedeli meg a Korhal IV lakosságát. Arcturus Mengsk gerillaháborúba kezd a Konföderáció ellen.
2491 – Mengsk erői, a Korhal Fiai foglyul ejtik Sarah Kerrigan Szellemet, a Konföderáció titkosügynökét, aki végül közéjük áll.
	- Itt kezdődik a Starcraft játszott története -
2499 – Első kapcsolatfelvétel
A zerg, egy eddig ismeretlen faj lerohanja Mar Sara és Chau Sara bolygókat. Nem sokkal ezután egy másik ismeretlen faj, a protossok felperzselik Chau Sarát, elpusztítva rajta minden életet.
Jim Raynor rendőrbíró, aki korábba a Mar Sarán vezette a zergek elleni harcot, hátat fordít a Konföderációnak, és csatlakozik a Korhal fiaihoz.
2500 – A Domínium születése
Arcturus Mengsk a Konföderáció saját, kísérleti technológiáját felhasználva annak központi világára, a Tarsonisra csalja a zergeket. A bolygó teljesen megsemmisül. Az akció során Mengsk az egyik leghűségesebb emberét, Sarah Kerrigant is hátrahagyja meghalni. Ennek hatására Jim Raynor kilép a Korhal Fiai közül.
Kerrigant – erről az emberek mit sem tudnak – a zergek csupán foglyul ejtik, de nem ölik meg.
Mengsk egy új birodalom, a Dominium uralkodójának kiáltja ki magát, és a zászlaja alá gyűjti a Konföderáció megtépázott erőit.
A zergek az Aiurt, a protossok szülővilágát is lerohanják, ám eközben a Raj vezére, a Legfelsőbb Tudat is elpusztul.
2500 – Új konfliktus
Az egyesült Földi Direktorátus expedíciós flottája megérkezik a Koprulu szektorba, és azonnal uralma alá akarja vonni az emberlakta világokat.
A Legfelsőbb tudat halálával a zergektől megfertőzött Kerrigan ragadja magához a Raj fölötti hatalmat. Egy rövid ideig még a protossokkal és az emberekkel is hajlandó szövetkezni a Direktorátus ellen. Miután azonban megszilárdítja hatalmát a Raj élén, szembefordul eddigi szövetségeseivel. A domínium, a Direktorátus és a protossok egyesített csapásmérő erői megtámadják Kerrigan chari erődjét, de végül vereséget szenvednek.
A Direktorátus erőinek maradéka szétszóródik, s végül egyetlen hajójuk sem tér vissza a Földre.
	- Itt ér véget a Starcraft – Brood war és kezdődik a Starcraft 2 – Wings of liberty -
2502 – a Domínium hírszerzői jelentik, hogy Artanis, egy fiatal protoss katonai vezető állt az Aiurról menekült fajtársai és a sötét templomosok élére.
2504 – Polgárháború
Jim Raynor mind több Domínium-ellenes cselekedetet hajt végre. Titokban Mengsk császár fia, Valerian is támogatja.
Ismét zerg támadás éri a Domíniumot.
Arcturus Mengsk császár kegyetlen túlkapásai egy polgári engedetlenségi mozgalom létrejöttéhez vezetnek, ami aztán az egész domíniumon végigsöpör.
A Valerian Mengsk és Horace Warfield tábornok által vezetett seregek – Jim Raynor erőinek támogatásával – meghódítják a Char bolygót, ahol sikerül elfogniuk Sarah Kerrigant.
	- Itt keződik a Heart of the Swarm -
2505 – A Raj visszatérése
Arcturus Mengsk támadást indít fia, Valerian – az umojai felséterületen található – főhadiszállása ellen. Jim Raynor fogságba esik, Sarah Kerrigan azonban elmenekül.
Mengsk császár kihirdeti a zergek legyőzését, és kegyetlen, elnyomó rezsimet vezet be, hogy vérbe fojtsa a polgári engedetlenségi mozgalmat.
Kerrigan visszaszerzi a Raj feletti uralmát.
A zergek lerohanják Korhalt, egészen a császári palotáig jutnak, és végeznek Arcturus Mengskkel.
Valerian Mengsk lesz a Domínium vezetője. Esküvel fogadja, hogy megreformálja a kormányt, és békét teremt az egész Koprulu szektorban.
	- Itt kezdődik a Legacy of the Void -
2506 – Háború Ámonnal
A protossok Arany Armadája támadást indít, hogy visszaszerezze a zergektől Aiurt. Az invázió során a protossok azzal szembesülnek, hogy a zergek immáron Ámon, a szakadár xel’naga rabszolgái. Ámon magát a Khalát is megfertőzi, s a pszionikus hálón keresztül uralkodik minden protoss felett. Zeratul, a sötét templomos elmetszi Artanis Hierarcha idegfonatát, megszüntetve ezzel a közte és a Khala közötti kapcsolatot. Artanis így lehetőséget kap, hogy megszökjön Ámon fogságából, ám Zeratul életét veszti a mentőakció közben.
Artanis igyekszik minél több protosst felszabadítani, majd csatlakoznak az életben maradt sötét templomosokhoz, és együtt menekülnek el Aiurról Adun Lándzsáján.
Aranis és követői egészen az Ulnarig zarándokolnak, hogy megtudják, mi lett a xel’nagák sorsa, akik egykor a protossok mentorai és tanítói voltak. Itt hallják meg, hogy Ámon kivételével mind meghaltak. Artanis itt szerez tudomást Ámon tervéről, aki a protossok és a Legfelsőbb Tudat maradványainak segítségével kíván új hordozótestet teremteni magának. Ha sikerrel jár, minden élet megszűnik a világegyetemben.
Egy ősi xel’naga-relikvia, a Kulcskő segítségével Artani kiűzi Ámont a Khalából, és az eddig rabságban élő protossok mind lemetszik az idegfonatukat, hogy így biztosítsák a szabadságokat. Artanis és seregei visszafoglalják Aiurt, Ámont pedig a Semmibe száműzik.
2508 – Utóhatás
Kerrigan, Jim Raynor, Artanis, Zagara a falkaanya, és egyesített erőik belépnek a Semmibe, hogy egyszer s mindenkorra leszámoljanak Ámonnal. Kerrigan magába szívja a xel’naga maradék erejét, s közben maga is xel’nagává válik. Zagarára bízza a Raj vezetését, majd a szövetségesei segítségével elpusztítja Ámont, s hamarosan maga is eltűnik. Nem sokkal a csata után Raynornak is nyoma vész.
Az emberek, protossok, és zergek ellenségeskedése véget ér.
Valerian Mengsk nyílt választásokat ír ki a Domíniumban.
Zagara uralma alá vonja a Char közelében található csillagrendszert, hogy legyen hol letelepednie a zergeknek.


